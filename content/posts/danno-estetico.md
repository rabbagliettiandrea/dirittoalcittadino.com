date: 2013-09-29
slug: danno-estetico
title: Modella: danno estetico
tags: doloso, aggressione

Salve! Sono una modella, oggi nel mentre stavo facendo una sfilata, sono stata aggredita da una donna. A causa dell’aggressione mi hanno portato all’ospedale, dove mi hanno messo 8 punti sul viso. Il medico mi ha riferito, data la mia età 23 anni, che rimarrà la cicatrice. Posso chiedere il risarcimento del danno lavorativo oltre a quello estetico? Molto probabilmente, i datori di lavoro, mi diranno che in queste condizioni non mi potranno far sfilare. Attendo una risposta! Ringraziando anticipatamente e chiedo qual’è l’onorario per avviare un’azione legale! Cordiali saluti V.

> La risposta dell’Avvocato:

Gent.le Sig.na M., in merito alla Sua domanda relativa alla vile aggressione da Lei subita, a seguito della quale ha subito un danno estetico “permanente”, come lo è la cicatrice sul volto ed in relazione alla Sua giovane età, potrà certamente ottenere un cospicuo  risarcimento  per le lesioni fisiche da Lei subite come “danno biologico” ed inoltre, potrà ottenere un risarcimento per danno patrimoniale, come possibile perdita di chances lavorative  future, come può essere dimostrato semplicemente dal fatto che Lei svolgesse  un’attività lavorativa regolarmente retribuita (come lo è in questo caso l’attività  da modella) che, a seguito della cicatrice sarà inevitabilmente compromessa.
Aggiungo inoltre che, proprio in relazione alla Sua attività lavorativa ed alla Sua giovane età, il danno estetico assume una rilevanza più accentuata, in considerazione del fatto che Lei è costantemente sottoposta al giudizio estetico; voglia contattarmi per altri chiarimenti più dettagliati in merito alla possibile azione legale ed ai relativi costi ai miei recapiti
Distinti saluti.
Avv. Alessio Rabbaglietti